Punem degetul pe harta si ne oprim in Brasov, dar si prin imprejurimi, ca sa completam lista cu obiective turistice tocmai bune de pus in tolba, indiferent de anotimp. Si cum, ne declaram impatimiti calatori ai Transilvaniei iata ce locuri am gasit:
Cetatuia de pe Straja
Orasul Brasov, printre cele mai frumoase din tara, se poate mandri cu o fortificatie medievala uluitoare. Daca v-ati obsnuit cu Rasnovul, da-ti o fuga pe strada Cetatii la numarul 5, veti fi suprinsi de impunatoarea cladire de secol XV. Dupa renovarile din anul 1981, Cetatea din deal a devenit una dintre cele mai importante atractii ale Brasovului. De-a lungul anilor cladirea medievala a fost folosita drept cazarma, inchisoare sau depozit pentru Arhivele Statului din oras.
Poiana Brasov este una dintre cele mai cosmopolite statiuni de schi din Romania. Daca pe timp de iarna aveti la dispozitie 12 partii de schi, cu grade diferite de dificultate, vara, in poiana, va puteti lasa pierduti pe carari de munte.
Obiective turistice in Brasov si imprejurimi: Castelul Bran
Prin DN73 sunt de parcurs doar 25 de kilometri din Poiana pana la castel. Castel in etate, 640 de primaveri au trecut peste el, parca nu-si arata varsta. Sta neclintit pe colina pe care a fost inaltat si pare ca vegheaza la siguranta localnicilor, scrutand zarile de vrajmasi. Merita sa vizitati acest obiectiv care sta deschis 7 zile din 7, 365 de zile pe an pentru calatori. Admirati pe indelete si parcul regal, Casa Principesa Elena, Casa administratorului, Casa de Ceai si mai nou, Tunelul Timpului( deschis de la 1 iulie).
Muntele Tampa
Nu stim altora ce impresie le lasa Brasovul, dar noua ne pare ca am ajuns in alta tara. Casele facute parca din turta dulce, strazile medievale si Muntele Tampa si ale sale poale lasate pana in oras compun cadrul ideal pentru fotografie, film si alte activitati culturale.

Situat între cele mai importante două pieţe ale oraşului, mai precis la colţul dinspre miază-noapte – răsărit al Pieţei Mari, Turnul Sfatului a fost din totdeauna simbolul caracteristic al oraşului Sibiu. Numele turnului provine de la funcţia de apărare asupra porţii de intrare în cea de-a doua incintă de fortificaţii, situată în imediata apropiere a clădirii ce adăpostea primăria Sibiului, menţionată documentar în anul 1324.
Parcul Natural Dumbrava Sibiului adaposteste cel mai mare muzeu in aer liber, Muzeul Astra. Este unul dintre putinele locuri din tara noastra unde mai puteti gasi gospodariile specifice fiecarei zone rurale, asa cum au fost ele construite de mesterii de odinioara. Intregul ansamblu este o reprezentare a vietii satului romanesc.
Cel mai cunoscut loc din Sibiu este fara indoiala Piata Mare. Turnul Sfatului care a fost construit aici in secolul XIII este cel mai fotografiat obiectiv turistic. Si are si de ce! Are o istorie bogata, avand mai multe roluri: turn de observatie, foisor de foc, depozit de grane, inchisoare si muzeu. In zilele noastre acest spatiu este dedicat diverselor arte.
Prin frumosul oras Sibiu, pe strazile inguste din centru masinile nu incap, asa ca cele mai bune variante raman bicicleta sau plimbarile la pas. Asa ajungem in Piata Mica si trecem in pas alert spre Podul Minciunilor, unul dintre numeroasele simboluri ale orasului.
Orasul fortificat Sibiu are numeroase pasaje, strazi inguste, ziduri de aparare folosite ca masura de protectie in calea vrajmasilor. Pasajul Scarilor face parte din centura de fortificatii si leaga Orasul de Jos de Orasul de Sus. A fost construit in secolul al XIV-lea si este una dintre cele mai frumoase zone din Sibiu, cu mici magazine si terase cochete.

Clujul are farmecul lui. O spun românii care vin să-l vadă, tinerii care-l aleg ca oraşul unde să-şi completeze studiile, dar şi străinii fermecaţi de frumuseţea clădirilor şi de aerul cu totul aparte. Clujul este „poarta“ spre nordul Transilvaniei, cum e prezentat în partea a treia a seriei de documentare „Wild Carpathia“, dar şi ”oraşul-comoară” (istoricul clujean Lukács József a scris o carte intitulată ”Clujul, oraşul-comoară” unde povesteşte legendele bătrânului oraş) datorită istoriei pe care o întâlneşti la fiecare pas, a poveştilor din spatele clădirilor încărcate de ani din centru. Dacă ar fi să vedeţi Clujul în 3 minute, din perspectiva unui jurnalist străin - Charlie Ottley, realizatorul documentarului ”Wild Carpathia” - turul oraşului ar arăta astfel: o oprire în Piaţa Unirii cu Biserica Greco-Catolică Sfântul Mihail şi statuia lui Matia Corvin, Piaţa Avram Iancu cu Teatrul Naţional şi statuia lui Avram Iancu, atelierele Fabricii de Pensule şi Grădina Botanică.
Cetăţuia Situată la o altitudine de 405 de metri, are aspectul unui platou pe care a fost construită, în secolul al XVIII-lea de către austrieci, o fortificaţie de tip Vauban, cu ziduri, bastioane şi o redută. Adăpostea clădiri administrative, garnizoana şi depozitul de armament, potrivit visiclujnapoca.ro.
Piaţa Muzeului cu localurile sale pitoreşti Se numeşte astfel după Muzeul de Istorie al Transilvaniei care se află în capătul acesteia. Piaţa a fost transformată în zonă pietonală, unde vara e plin de terase în aer liber. În estul pieţei se află Biserica Franciscană, iar în centru, obeliscul Karolina - realizată în amintirea vizitei la Cluj a împăratului Francisc I şi a soţiei acestuia, Carolina Augusta, între 18-27 august 1817, pentru a calma spiritele datorită foametei din oraş de după războaiele napoleoniene.
Casa Matia Corvin sau “Casa Mehffy” este o clădire în stil gotic din secolul al XV-lea (azi Universitatea de Arte şi Design). În această casă - hanul oraşului din acea vreme - s-a născut la 23 februarie 1443, Matia Corvin, fiul marelui voievod al Transilvaniei, Ioan de Hunedoara, scrie visitclujnapoca.ro.
Muzeul Etnografic al Transilvaniei şi Parcul Etnografic ”Romulus Vuia”, locurile unde tradiţia e acasă Muzeul cuprinde peste 41.000 de obiecte tărăneşti tradiţionale din secolele XVII-XX şi un fond documentar de peste 80.000 de piese. Conţine două secţii: secţia pavilionară şi Parcul Etnografic „Romulus Vuia” (secţia în aer liber). Secţia Pavilionară funcţioneaza în Palatul „Reduta” de pe strada memorandumului, în centrul oraşului. Pe locul clădirii actuale se aflau iniţial trei case medievale, scrie visitclujnapoca.ro.
Grădina Botanică Pe cele 14 hectare ale grădinii cresc circa 10.000 de categorii specifice. Grădina Botanică este împărţită în mai multe compartimente: ornamental, fitogeografic, sistematic, economic şi medicinal. Cel ornamental găzduieşte, în funcţie de sezon, peste 120 de specii de lalele, zambile, gladiole, petunia, brânduşe, narcise. Vara, curioşii pot vedea nu mai puţin de aproximativ 350 de varietăţi de trandafiri, specii şi varietăţi ale florilor de grădină, cunoscute şi cultivate peste tot în lume, ca plante decorative, potrivit site-ului UBB.



Daca ai avut norocul sa te nasti in dulcele targ al Iesilor, ii cunosti toate cotloanele, toate restaurantele si transformarile si vrei sa evadezi pentru o zi din oras, iti propunem sa vizitezi atractiile turistice din imprejurimi. Ce-ai zice de o plimbare printr-o rezervatie paleontologica, vizitarea unor vechi lacasuri de cult sau de o distractie pe cinste, impreuna cu intreaga familie, intr-un frumos parc de aventura? Si mai avem cateva idei.

Rezervatia Geologica si Paleontologica Repedea
Este amplasata in zona de sud a municipiului Iasi, pe o suprafata care acopera aproape 48 de hectare, astfel ca multi ieseni prefera sa se bucure de acest colt de natura si de cateva trasee de drumetie. Dealurile cu cariere de piatra si flora deosebita sunt perfecte pentru acest gen de agrement. Zona a fost declarata rezervatie naturala in 1955 si protejata de lege pentru numeroasele specii de flora intalnite aici: fagi, stejari, goruni, carpeni, tei albi, rosii sau cu frunza lata, frasini, artari, ciresi, paltini sau ulmi, scorusi, salcii sau stejari brumarii. Cand si cand mai intalnesti si conifere cu umbra racoroasa. Astazi, Rezervatia Geologica si Paleontologica Repedea este unul dintre principalele puncte de atractie turistica din imprejurimile Iasului.

Parcul de aventura Hamak
Pentru cei care doresc sa se distreze in aer liber si sa simta adrenalina, Parcul de aventura Hamak este locul perfect. Este situat la numai 12km distanta de Iasi, in satul Pietraria din comuna Barnova. Parcul este frumos amenajat, cu trasee pentru incepatori si experimentati, dar si cu multe locuri de odihna amenajate langa iazul cu noua pontoane sau pe iarba verde, unde poti savura o bautura racoritoare.

Complexul dispune de cinci trasee pentru toate varstele: 2 trasee mov destinate copiilor de peste 5 ani (peste 1,10 metri inaltime), si 3 trasee pentru adulti (galben – intermediari, albastru – albastru si rosu – experti) cu inaltimea minima de 1,40 metri. Toate traseele au cate zece jocuri, un element dificil si tiroliana. Nu trebuie sa iti faci griji pentru echipamente: administratorii parcului de aventura pun la dispozitie 30 de echipamente pentru copii si 70 de echipamente pentru adulti. De asemenea, in parcul de agrement exista si un panou de alpinism inalt de 9 metri, cu doua trasee de parcurs.

Manastirile Cetatuia si Hadambu
Cele doua manastiri din apropierea Iasiului au fost construite in secolul VII; desi sunt diferite, amandoua sunt extraordinar de frumoase si merita vizitate intr-o escapada de weekend. Manastirea Cetatuia, o adevarata opera de arta a Moldovei, este la doar trei minute de oras si a fost ctitorita de domnitorul Duca Voda in perioada 1668-1672. In locul in care a fost ridicata a functionat o tiparnita greceasca, unde a fost tiparita opera completa a Sf. Simion al Tesalonicului (secolul XVIII).
Manastirea Hadambu se afla la aproape 15km de Iasi; in incinta ei exista un muzeu cu carti si icoane din secolul XVIII, o biserica veche de la 1680 si una noua, un foisor de sticla, chilii si spatii de cazare. In parcul manastirii – denumit “Bucuria copiilor” – este amenajat un helesteu cu un podet si foaier cu bancute, precum si o minigradina zoologica cu struti, papagali, capre, cai, fazani si porumbei.

Drumetie la cabana Barnova
Daca vrei cu adevarat sa simti ca evadezi o zi din oras, poti face un traseu de drumetie pana la cabana Barnova. Traseul incepe de la Rezervatia Repedea si trece prin Poiana Rotunda – Sat Slobozia – Cabana Barnova. In total sunt aproape 10km ce pot fi parcursi in aproximativ 4 ore urmand marcajul banda rosie.

Palatul Culturii
Somptuoasa cladire, localizata in apropiere de Palas Mall, pe locul fostului palat domnesc este astazi sediul Complexului Muzeul National "Moldova", ce cuprinde 5 muzee. 

Pornind de la rezervatia fosilifera de pe dealul Repedea, mergi pe marginea stancoasa a versantului vestic pana cand vei intra in padurea de carpeni si fagi. Traseul coboara apoi pana la intersectia cu o poteca serpuita pe care vei merge pret de vreo 20 de minute. Cand ajungi la o bifurcatie, urmeaza poteca din dreapta si coboara pana la urmatoarea padure – de data aceasta de fag si stejar. Mergi mai departe si traverseaza paraul Nicolina, continua traseul pe drumul de exploatare si apoi pana la iesirea in creasta principala. Vei ajunge apoi la poiana Rotunda aflata pe un platou insorit, acolo unde pe vremuri se afla satul Rotunda, in capatul careia vei intalni un foisor de vanatoare unde te poti odihni.

Traseul continua spre vest pana la varful Movila Rotunda, cel mai inalt punct din imprejurimile Iasului, desi nu depaseste 418m altitudine. De pe platou vei cobori apoi intr-o sa, dupa care urmeaza un urcus usor pana la varful Slobozia-Cantemir. Mergi apoi pe drumul satesc din Slobozia, treci printr-o poiana si pe langa o stana pana vei ajunge la o intersectie. Drumul pe care va trebui sa o iei este cel din dreapte, care te va purta pana la Cabana Barnova si, daca vei merge mai departe, la gara Barnova.